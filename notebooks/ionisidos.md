# {index}`Ionisidos`
Ionisidos muodostuu, kun metalliatomi luovuttaa yhden tai useamman ulkoelektronin eli *valenssielektronin* epämetalliatomille. Koska luovutettujen elektronien sähkövaraus on negatiivinen (yksi alkeisvaraus), metalliatomista tulee positiivinen ioni, **{index}`kationi`**, ja epämetalliatomista negatiivinen **{index}`anioni`**. Positiivisen ja negatiivisen ionin välillä on sähköinen vuorovaikutus, vetovoima, mikä kiinnittää ne toisinssa. Syntynyttä vahvaa kemiallista sidosta kutsutaan ionisidokseksi.

Alla esimerkkinä ionisidoksen syntymisestä, kun natriumatomi (Na) luovuttaa ulkoelektroninsa fluoriatomille (F). Natrium kuuluu alkalimetallien ryhmään ja fluori halogeeneihin, joten kumpikin atomi saavuttaa oktetin yhden elektronin siirtymisellä natriumlta fluorille. Syntyy natrium-kationi ja fluoridi-anioni, ja yhdiste nimeltä natriumfluoridi (NaF), jota käytetään mm. fluorihammastahnoissa hammaskiillettä vahvistamaan sekä rotanmyrkkynä.

```{figure} https://upload.wikimedia.org/wikipedia/commons/a/a8/NaF.gif
:label: fig-ionisidos_Na+F
:width: 600px
:align: center
:alt: Kuvassa gif-animaatio, miten natrium ja fluori muodostavat ionisidoksen.

Natriumin ja fluorin muodostama ionisidos. Kuvan lähde: <a href="https://upload.wikimedia.org/wikipedia/commons/a/a8/NaF.gif" target="_blank">Wikipedia</a>
```

Luovutettujen ja vastaanotettujen elektronien määrän tulee aina olla yhtä suuri, ja syntyneen ioniyhdisteen varaus tulee olla nolla. Jos metalliatomi luovuttaa useamman kuin yhden valenttielektronin, kuten maa-alkalimetallit ja kolmannen pääryhmän alumiini, tarvitaan useampi halogeeniatomi, jotta kaikki luovutetut elektronit tulevat vastaanotetuiksi. Täten kun esimerksi kalsium ja alumiini muodostavat fluorin kanssa ioniyhdisteet, yhdisteiden kaavat ovat CaF<sub>2</sub> ja AlF<sub>3</sub>.

```{figure} ../images/lekot.jpg
:label: fig-lekot
:width: 400px
:align: center
:alt: Kuvassa lego-palikoiden yhdistelmiä kationeista ja anioneista, jotta ioniyhdisteen varaus on nolla.

Yhdistelmiä kationeista ja anioneista, jotta ioniyhdisteen varaus on nolla.
```

Kationit ja anionit järjestäytyvät kolmiulotteiseen rakenteeseen, jota kutsutaan **{index}`ionihila`ksi**.

```{figure} https://upload.wikimedia.org/wikipedia/commons/thumb/7/76/Sodium-fluoride-3D-ionic.png/960px-Sodium-fluoride-3D-ionic.png
:label: NaF-ionihila
:width: 300px
:align: center
:alt: Kuvassa natriumin ja fluorin muodostavat ionihila.

Natriumin ja fluorin muodostama ionihila. Kuvan lähde: <a href="https://upload.wikimedia.org/wikipedia/commons/thumb/7/76/Sodium-fluoride-3D-ionic.png/960px-Sodium-fluoride-3D-ionic.png" target="_blank">Wikipedia</a>
```

Ionisidos tekee aineesta yleensä huoneenlämmössä kiinteän, kovan ja hauraan, koska ionit ovat järjestäytyneet tiiviiseen hilarakenteeseen eivätkä pysty liikkumaan toistensa suhteen. **{index}`Ioniyhdiste`ille** eli **suoloille** on tyypillistä korkeat sulamis- ja kiehumispisteet, koska vaaditaan suuri määrä energiaa ionien erottamiseen toisistaan. Esimerkiksi kuvien natriumfluoridin (NaF) sulamispiste on 993 °C ja kiehumispiste 1704 °C.

Koska luovutetut elektronit ovat sitoutuneet anionien ympärille, **{index}`suola`t** eivät johda sähköä, sillä hilarakenteessa ei ole vapaita elektroneita, jotka voisivat liikkua hilarakenteen läpi. Sen sijaan suolasulate pystyy johtamaan sähköä, kun ionien lämpöliike on niin voimakasta, että ioniyhdisteen hilarakenne hajoaa ja ionit pystyvät liikkumaan toistensa lomassa. Höyrystettyä eli kaasumaisessa olomuodossa oleva ioniyhdiste, jonka ioneista irtoaa elektroneita, onkin jo esimerkki **{index}`plasma`sta**.

## Nimeäminen
Ioniyhdisteiden nimeäminen perustuu yhdisteen kationin ja anionin nimien yhdistämiseen seuraavasti:

1. Kationin nimi kirjoitetaan ensin. Kationi nimetään metalliatomin mukaan sellaisenaan, esimerkiksi Na<sup>+</sup>-ionin nimi on natrium.
2. Anionin nimi kirjoitetaan sen jälkeen. Anionin nimi päättyy "-di" -päätteeseen, esimerkiksi Cl- -ionin nimi on kloridi. Anionien nimet löytyvät osoitteesta <a href="https://www.taulukot.com/kemia/yhdisteet/#kationeja_ja_anioneja" target="_blank">Taulukot.com</a>.
3. Kationin ja anionin nimet yhdistetään. Esimerkiksi yhdisteen NaCl nimi on *natriumkloridi*.
4. Jos kationi voi esiintyä usealla mahdollisella varauksella, sen varaus ilmaistaan roomalaisella numerolla sulkeissa nimen perässä. Esimerkiksi rautaoksidi ei ole tarpeeksi tarkka kuvaus ioniyhdisteestä, vaan roomalaisen kirjaimen avulla tehdään ero rauta(II)okdisidin (FeO) ja rauta(III)oksidin (Fe<sub>2</sub>O<sub>3</sub>) välillä.
5. Jos anioni on moniatominen, sillä on oma nimensä, kuten esimerkiksi NO<sub>3</sub><sup>-</sup>-ionin nimi on *nitraatti* ja SO<sub>4</sub><sup>2-</sup>-ionin nimi *sulfaatti*. Yleisimpien moniatomisten anionien nimet löytyvät myös taulukosta.
6. Ioniyhdisteiden nimiin ei lisätä ionien lukumääriä osoittavia liitteitä, kuten moni-, di-, tri- jne.

:::{admonition} Esimerkki: ioniyhdisteiden nimiä
:class: tip
- CaCl<sub>2</sub> - kalsiumkloridi
- MgO - magnesiumoksidi
- Li<sub>2</sub>SO<sub>4</sub> - litiumsulfaatti
- Al<sub>2</sub>(SO<sub>4</sub>)<sub>3</sub> - alumiinisulfaatti
- CrCl<sub>3</sub> - kromi(III)kloridi
:::

## Suolojen liuokoisuus veteen (siirtyy reaktioiden puolelle aikanaan)
Ioniyhdisteiden liukoisuus veteen riippuu mm. ionien koosta ja varauksista. Kooltaan ja varaukseltaan pienet ja yksinkertaiset ioniyhdisteet liukenevat yleensä helpommin kuin suuremmat ja monimutkaisemmat ioniyhdisteet. Suola on **{index}`niukkaliukoinen`**, jos sitä liukenee litraan huoneenlämpöistä vettä alle yhden gramman verran (liukoisuus alle 0,1 g / 100 ml). Esimerkkejä niukkaliukoisista suoloista ovat bariumsulfaatti (BaSO<sub>4</sub>), hopeakloridi (AgCl) ja lyijykloridi (PbCl<sub>2</sub>). Taulukosta <a href="https://www.taulukot.com/kemia/yhdisteet/#suolojen_liukoisuus_veteen" target="_blank">Suolojen liukoisuus veteen</a> voidaan nähdä, onko suola niukkaliukoinen vai runsasliukoinen veteen ja happoihin.

Kun ioniyhdiste liukenee veteen, ionit irtoavat toisistaan ja sekoittuvat vesimolekyylien sekaan. Tämä tapahtuu, koska pienet pooliset vesimolekyylit pystyvät ympäröimään hilarakenteen uloimpia ioneja, kiinnittymään niihin ja heikentämään ionien välistä vetovoimaa. Tällöin ionit irtoavat yksitellen ionihilasta ja liukenevat veden sekaan. Tästä syytä suolojen vesiliuokset eli **{index}`elektrolyytit`** johtavat sähköä.

Liukoisuus on riippuvainen lämpötilasta. Yleensä suolan liukoisuus kasvaa veden lämpötilan kasvaessa mutta näin ei läheskään aina ole, kuten alla olevasta kuvasta voidaan huomata. Esimerkiksi ruokasuolan (NaCl) liukoisuus ei juurikaan muutu lämpötilan funktiona.

```{figure} https://upload.wikimedia.org/wikipedia/commons/2/2f/CNX_Chem_11_03_solubility.png
:label: suolojen_liukoisuus
:width: 400px
:align: center
:alt: Kuvaajassa erilaisten suolojen liukoisuus veteen lämpötilan funktiona.

Eri suolojen liukoisuus veteen. Kuvan lähde: <a href="https://upload.wikimedia.org/wikipedia/commons/2/2f/CNX_Chem_11_03_solubility.png" target="_blank">Wikipedia</a>
```

Kun suolaa lisätään liuokseen yhä enemmissä määrin, jossain vaiheessa saavutetaan piste, jonka jälkeen suolaa ei enää liukene. Tällöin lisätty suola vajoaa astian pohjalle ja liuos on **{index}`kylläinen liuos`**. Tässä linkki <a href="https://fi.wikibooks.org/wiki/Lukion_taulukot/Er%C3%A4iden_suolojen_liukoisuus_kylm%C3%A4%C3%A4n_ja_kuumaan_veteen" target="_blank">taulukkoon</a>, jossa on lueteltuna kuinka suuri määrä suoloja liukenee 0 °C asteiseen veteen. Vaikka liuos voi olla kylläinen yhden suolan suhteen, siihen voi vielä liueta jotain toista suolaa.

On myös mahdollista valmistaa **{index}`ylikylläinen liuos`** alentamalla kuuman kylläisen liuoksen lämpötilaa hallitusti. Esimerkiksi kädenlämmittimien toiminta perustuu natriumasetaatin (CH<sub>3</sub>COO<sup>-</sup>Na<sup>+</sup>) ylikylläiseen liuokseen. Kun liuoksen sisällä olevaa metallinappia naksauttaa, metallinapin nopea liike törmäyttää liuenneita ioneja tarpeeksi suurella voimalla toisiinsa ja aloittaa metallinapin pinnalla ketjureaktion, jonka seurauksena suolan kiteytyminen alkaa leviämään ympäröivään liuokseen.
    
Alla olevalla videolla esitellään ylikylläisen natriumasetaattiliuoksen valmistus ja kiteytymisreaktio.
<iframe width="560" height="315" src="https://www.youtube-nocookie.com/embed/I2hOhOIATII" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

<br>
<br>

<iframe src="https://phet.colorado.edu/sims/cheerpj/soluble-salts/latest/soluble-salts.html?simulation=soluble-salts&locale=fi"
        width="800"
        height="600"
        allowfullscreen>
</iframe>

<br>
<br>

Kun ionit ympäröivät itsensä vesimolekyyleillä, ionien ympärille muodostuu ns. **{index}`hydraattiverho`**. Hydratoitunut metalli-ioni pystyy sitomaan ympärilleen eri määrän vesimolekyylejä riippuen kationin koosta ja varauksesta. Syntynyttä **{index}`hydraatti`a** (aine, johon on sitoutunut vettä) kutsutaan myös nimellä **{index}`akvakompleksi`**. Esimerkiksi kuparikationi pystyy sitomaan ympärilleen kuusi vesimolekyyliä. Tällaiset **{index}`kompleksi-ioni`t** merkitään hakasulkeisiin, joissa keskusatomina eli ligandina toimivan kupari-ionin perään merkitään kiinnittyneiden molekyylien määrä sulkeisiin ja ionin varaus hakasulkeiden ulkopuolelle seuraavasti: [Cu(H<sub>2</sub>O)<sub>6</sub>]<sup>2+</sup>. Kun akvakompleksin vesiliuosta haihdutetaan, vesimolekyylit voivat joissain tapauksissa järjestäytyä kiteytyvän suolan hilarakenteen sekaan. Suola, jonka hilarakenne sisältää vesimolekyylejä, on nimeltään **{index}`kidevedellinen suola`**. Kuparisulfaatti on vedettömänä eli **{index}`anhydraatti`na** kiinteää vaaleaa jauhetta mutta kidevedellisenä muodostaa sinertäviä kauniita kiteitä.

```{figure} ../images/CuSO4.jpg
:label: fig-CuSO4
:width: 150px
:align: center
:alt: Kuvassa kidevedelllinen kupari(II)sulfaatin pentahydraatti CuSO<sub>4</sub> · 5 H<sub>2</sub>O

Kidevedelllinen kupari(II)sulfaatin pentahydraatti CuSO<sub>4</sub> · 5 H<sub>2</sub>O
```

Ionien ja vesimolekyylien välistä sidosta kutsutaan **ionidipolisidokseksi**, joka on esimerkki heikosta kemiallisesta sidoksta, joten siitä lisää kappaleessa *Heikot kemialliset sidokset* (linkki puuttuu).

```{figure} https://upload.wikimedia.org/wikipedia/commons/d/d9/Sodium_chloride_dissolution.jpg
:label: NaCl_hydraattiverho
:width: 600px
:align: center
:alt: NaCl liukenee veteen ja muodostaa vesimolekyylien kanssa ionidipolisidoksia.

NaCl liukenee veteen ja muodostaa vesimolekyylien kanssa ionidipolisidoksia. Kuvan lähde: <a href="https://upload.wikimedia.org/wikipedia/commons/d/d9/Sodium_chloride_dissolution.jpg" target="_blank">Wikipedia</a>
```
    
<iframe src="https://phet.colorado.edu/sims/cheerpj/sugar-and-salt-solutions/latest/sugar-and-salt-solutions.html?simulation=sugar-and-salt-solutions&locale=fi"
        width="800"
        height="600"
        allowfullscreen>
</iframe>

### Saostuminen
Yhdistämällä kahta eri suolaa samaan liuokseen on mahdollista saostaa liuoksesta jokin haluttu ioni pois siten, että syntyy niukkaliukoinen suola.

:::{admonition} Esimerkki: hopean {index}`saostaminen` liuoksesta
:class: tip
Hopeaioneja sisältävästä liuoksesta halutaan saostaa hopea pois. Kun liuokseen lisätään natriumkloridia, hopea- ja kloridi-ionit reagoivat keskenään ja muodostavat kiinteän hopeakloridisaostuman, joka painovoiman vaikutuksesta painuu reaktioastian pohjalle.

Reaktio voidaan esittää seuraavasti:

$Ag^+ \text{(aq)} + Cl^- \text{(aq)} \to AgCl \text{(s)}$

Reaktioyhtälössä merkintä *(aq) (= aquous solution*) tarkoittaa, että hopea- (Ag<sup>+</sup>) ja kloridi-ionit (Cl<sup>-</sup>) ovat liuenneena veteen ja *(s) (= solid)* tarkoittaa pohjalle muodostuvaa kiinteää hopeakloridi (AgCl) saostumaa eli {index}`sakka`a.

<iframe width="560" height="315" src="https://www.youtube-nocookie.com/embed/hVBsrwJFBTY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
:::