# {index}`Vahvat kemialliset sidokset`

Tarkastellaan seuraavaksi, miten atomit voivat liittyä erilaisissa yhdisteissä toisiinsa kemiallisin sidoksin. Tällöin puhutaan vahvoista kemiallisista sidoksista, joita ovat
- ionisidos
- metallisidos
- ja kovalenttinen sidos.

Kyseisten sidosten katkaiseminen vaatii paljon energiaa. Vahvojen kemiallisten sidosten muodostuminen pääryhmien alkuaineiden välillä voidaan selittää melko hyvin Bohrin atomimallilla, vaikkakin hapetuslukujen ja elektronien tarkemman siirtymisen atomilta toiselle ymmärtäminen vaatii usein kvanttimekaanista atomimallia.

## {index}`Elektronegatiivisuus`
**Elektronegatiivisuudella** tarkoitetaan atomin suhteellista kykyä vetää kemiallisen sidoksen muodostumiseen osallistuvia **sidoselektroneja** puoleensa. Taulukkoarvot kuvaavat siis vain alkuaineiden keskinäistä suhdetta, ja usein riittääkin tarkastella, kummalla sidokseen osallistuvalla atomilla on suurempi **{index}`elektronegatiivisuusarvo`** ja kuinka suuri on taulukkoarvoista laskettu **{index}`elektronegatiivisuusero`**. Jos sidoksen muodostumiseen osallistuvien atomien elektronegatiivisuusero on 1,7 tai enemmän, sidos tulkitaan ionisidokseksi. Tällöin sanotaan, että sidoksen **{index}`ioniluonne`** on prosentteina yli 50 %. Jos elektronegatiivisuusero on alle 1,7, sidos tulkitaan kovalenttiseksi sidokseksi.  Todellisuudessa selkeää jakoa ionisidoksen ja kovalenttisen sidoksen välillä voida näin karkeasti aina tehdä, mutta taulukko riittää tekemään suhteellisen hyvät tulkinnat sidoksen luonteesta.

> Taulukkoarvoina käytetään yleensä Linus Paulingin mittaamia kokeellisia arvoja vuodelta 1932.
>
> <a href="https://www.taulukot.com/kemia/alkuaineet/#sidoksen_ioniluonne%C2%A0%C2%A0_(l._paulingin_mukaan)" target="_blank">Taulukot.com: sidoksen ioniluonne (L. Paulingin mukaan)</a>
>
> <a href="https://www.taulukot.com/kemia/alkuaineet/#elektronegatiivisuus_%C2%A0_(l._paulingin_mukaan)" target="_blank">Taulukot.com: elektronegatiivisuus   (L. Paulingin mukaan)</a>

:::{admonition} Esimerkki: alumiinimonoksidi (Al<sub>2</sub>O<sub>3</sub>)
:class: tip
Alumiinioksidi on muodostunut alumiini- ja happiatomeista. Alumiini on metalli ja happi epämetalli, joten alumiini ja hapen välisten sidosten voidaan olettaa olevan ionisidoksia. Alumiinin elektronegatiivisuusarvo on 1,6 ja hapen 3,5. Täten elektronegatiivisuusero on 3,5 - 1,6 = 1,9 ja sidos tulkitaan ionisidokseksi. Sidoksen ioniluonne on L. Paulingin mukaan 59 %.
:::

:::{admonition} Esimerkki: hiilimonoksidi (CO)
:class: tip
Hiilimonoksidiyhdisteessä on yksi hiili- ja happiatomi sitoutunut toisiinsa. Kumpikin luokitellaan epämetalleiksi, joten syntyneen sidoksen voidaan olettaa olevan kovalenttinen. Hiilen elektronegatiivisuusarvo on 2,5 ja hapen 3,5. Täten elektronegatiivisuusero on 3,5 - 2,5 = 1,0. Koska elektronegatiivisuusero on alle 1,7, sidos tulkitaan kovalenttiseksi. Sidoksen ioniluonne on L. Paulingin mukaan 22 %.
:::

## {index}`Ionisidos`
Ionisidos muodostuu, kun metalliatomi luovuttaa yhden tai useamman ulkoelektronin epämetalliatomille. Koska luovutettujen elektronien sähkövaraus on negatiivinen (yksi alkeisvaraus), metalliatomista tulee positiivinen ioni, **{index}`kationi`**, ja epämetalliatomista negatiivinen **{index}`anioni`**. Positiivisen ja negatiivisen ionin välillä on sähköinen vuorovaikutus, vetovoima, mikä kiinnittää ne toisinssa. Syntynyttä vahvaa kemiallista sidosta kutsutaan ionisidokseksi.

Alla esimerkkinä ionisidoksen syntymisestä, kun natriumatomi (Na) luovuttaa ulkoelektroninsa fluoriatomille (F). Natrium kuuluu alkalimetallien ryhmään ja fluori halogeeneihin, joten kumpikin atomi saavuttaa oktetin yhden elektronin siirtymisellä natriumlta fluorille. Syntyy natrium-kationi ja fluoridi-anioni, ja yhdiste nimeltä natriumfluoridi (NaF), jota käytetään mm. fluorihammastahnoissa hammaskiillettä vahvistamaan sekä rotanmyrkkynä.

<p><a href="https://commons.wikimedia.org/wiki/File:NaF.gif#/media/File:NaF.gif"><img src="https://upload.wikimedia.org/wikipedia/commons/a/a8/NaF.gif" alt="NaF.gif" align="center"></a><br><a href="https://creativecommons.org/licenses/by-sa/3.0" title="Creative Commons Attribution-Share Alike 3.0">CC BY-SA 3.0</a>, <a href="https://commons.wikimedia.org/w/index.php?curid=15539913">Link</a></p>

Kationit ja anionit järjestäytyvät kolmiulotteiseen rakenteeseen, jota kutsutaan **{index}`ionihila`ksi**.

<p><a href="https://commons.wikimedia.org/wiki/File:Sodium-fluoride-3D-ionic.png#/media/File:Sodium-fluoride-3D-ionic.png"><img src="https://upload.wikimedia.org/wikipedia/commons/7/76/Sodium-fluoride-3D-ionic.png" alt="Sodium-fluoride-3D-ionic.png" align="center" height="480" width="454" ></a><br>Public Domain, <a href="https://commons.wikimedia.org/w/index.php?curid=1799711">Link</a></p>

Ionisidos tekee aineesta yleensä huoneenlämmössä kiinteän, kovan ja hauraan, koska ionit ovat järjestäytyneet tiiviiseen hilarakenteeseen eivätkä pysty liikkumaan toistensa suhteen. **{index}`Ioniyhdiste`ille** eli **suoloille** on tyypillistä korkeat sulamis- ja kiehumispisteet, koska vaaditaan suuri määrä energiaa ionien erottamiseen toisistaan. Esimerkiksi kuvien natriumfluoridin (NaF) sulamispiste on 993 °C ja kiehumispiste 1704 °C.

Koska luovutetut elektronit ovat sitoutuneet anionien ympärille, **{index}`suola`t** eivät johda sähköä, sillä hilarakenteessa ei ole vapaita elektroneita, jotka voisivat liikkua hilarakenteen läpi. Sen sijaan suolasulate pystyy johtamaan sähköä, kun ionien lämpöliike on niin voimakasta, että ioniyhdisteen hilarakenne hajoaa ja ionit pystyvät liikkumaan toistensa lomassa. Höyrystettyä eli kaasumaisessa olomuodossa oleva ioniyhdiste, jonka ioneista irtoaa elektroneita, onkin jo esimerkki **{index}`plasma`sta**.

### Suolojen liuokoisuus veteen
Ioniyhdisteiden liukoisuus veteen riippuu mm. ionien koosta ja varauksista. Kooltaan ja varaukseltaan pienet ja yksinkertaiset ioniyhdisteet liukenevat yleensä helpommin kuin suuremmat ja monimutkaisemmat ioniyhdisteet. Taulukosta <a href="https://www.taulukot.com/kemia/yhdisteet/#suolojen_liukoisuus_veteen" target="_blank">Suolojen liukoisuus veteen</a> voidaan nähdä useimpien suolojen liukoisuus veteen.

Kun ioniyhdiste liukenee veteen, ionit irtoavat toisistaan ja sekoittuvat vesimolekyylien kanssa. Tämä tapahtuu, koska pienet pooliset vesimolekyylit pystyvät ympäröimään hilarakenteen uloimpia ioneja, kiinnittymään niihin ja heikentämään ionien välistä vetovoimaa. Tällöin ionit irtoavat yksitellen ionihilasta ja liukenevat veden sekaan. Tästä syytä suolojen vesiliuokset eli **{index}`elektrolyytit`** johtavat sähköä.

Liukoisuus on riippuvainen lämpötilasta. Yleensä suolan liukoisuus kasvaa veden lämpötilan kasvaessa mutta näin ei läheskään aina ole, kuten alla olevasta kuvasta voidaan huomata. Esimerkiksi ruokasuolan (<font color="pink">NaCl</font>) liukoisuus ei juurikaan muutu lämpötilan funktiona.

<p><a href="https://commons.wikimedia.org/wiki/File:SolubilityVsTemperature.png#/media/File:SolubilityVsTemperature.png"><img src="https://upload.wikimedia.org/wikipedia/commons/f/f9/SolubilityVsTemperature.png" alt="SolubilityVsTemperature.png"></a><br>Public Domain, <a href="https://commons.wikimedia.org/w/index.php?curid=1608561">Link</a></p>

Kun suolaa lisätään liuokseen yhä enemmissä määrin, jossain vaiheessa saavutetaan piste, jonka jälkeen suolaa ei enää liukene. Tällöin liuos on **{index}`kylläinen liuos`**. Vaikka liuos voi olla kylläinen yhden suolan suhteen, siihen voi vielä liueta jotain toista suolaa. On myös mahdollista valmistaa **{index}`ylikylläinen liuos`** alentamalla kuuman kylläisen liuoksen lämpötilaa hallitusti. Esimerkiksi kädenlämmittimien toiminta perustuu ylikylläiseen liuokseen. Kun liuoksen sisällä olevaa metallinappia naksauttaa, metallinapin nopea liike törmäyttää ioneja tarpeeksi suurella voimalla toisiinsa ja aloittaa ketjureaktion, jonka seurauksena suolan kiteytyminen alkaa metallinapin pinnalta leviämään ympäröivään liuokseen.

<iframe width="560" height="315" src="https://www.youtube-nocookie.com/embed/I2hOhOIATII" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

<br>
<br>

Kun ionit ympäröivät itsensä vesimolekyyleillä, ionin ympärille muodostuu ns. **{index}`hydraattiverho`**. Ionien ja vesimolekyylien välistä sidosta kutsutaan ionidipolisidokseksi, joka on esimerkki heikosta kemiallisesta sidoksta, joten siitä lisää kappaleessa *Heikot kemialliset sidokset* (linkki puuttuu).

<p><a href="https://commons.wikimedia.org/wiki/File:Sodium_chloride_dissolution.jpg#/media/File:Sodium_chloride_dissolution.jpg"><img src="https://upload.wikimedia.org/wikipedia/commons/d/d9/Sodium_chloride_dissolution.jpg" alt="Sodium chloride dissolution.jpg" height="297" width="640"></a><br><a href="https://creativecommons.org/licenses/by/3.0" title="Creative Commons Attribution 3.0">CC BY 3.0</a>, <a href="https://commons.wikimedia.org/w/index.php?curid=51450525">Link</a></p>

## {index}`Metallisidos`

## {index}`Kovalenttinen sidos` KESKEN
Karkean jaon mukaan kovalenttinen sidos syntyy epämetalliatomien välille, vaikka tarkasteltaessa kemiallisen sidoksen ioniluonnetta  elektrononegatiivisuuseron avulla, voidaan osa metalli- ja epämetalliatomienkin sidoksista luokitella kovalenttisiksi sidoksiksi. Epämetalliatomeista muodostuneita yhdisteitä nimitetään molekyyleiksi. Toisin sanoen **{index}`molekyyli`t** ovat epämetalliatomien yhteenliittymiä, joissa atomit jakavat elektronipareja yhteiseen käyttöön oktettirakenteen saavuttamiseksi. Kovalenttisessa sidoksessa sidoselektronit eivät pääse liikkumaan atomista toiseen, joten molekyylit johtavat hyvin huonosti sähköä.

...

### {index}`Poolinen kovalenttinen sidos` ja {index}`pooliton kovalenttinen sidos`
Todellisuudessa rajat poolittoman ja poolisen kovalenttisen sidoksen sekä kovalenttisen ja ionisen sidoksen välillä ovat häilyviä ja niitä arvioidaan yleensä elektronegatiivisuuseron lisäksi myös muiden tekijöiden perusteella, kuten sidoksen muodostumiseen osallistuvien atomien koon, muodon ja elektronien jakautumisen perusteella. Yleisesti ottaen elektronegatiivisuuseron ollessa alle 0,5, kovalenttinen sidos tulkitaan poolittomaksi. Täten poolisen kovalenttisen sidoksen elektronegatiivisuusero on välillä 0,5 - 1,6. Kun elektronegatiivisuusero on suurempi kuin 1,6, kyseessä on yleensä ionisidos.

### Nimeäminen
Toisin kuin ioniyhdisteillä, molekyylien nimeäminen ottaa huomioon atomien tai atomiryhmien keskinäiset lukumäärälliset suhteet. Atomien lukumäärä molekyylissä ilmoitetaan kreikkalaisilla etuliitteillä.

| Kreikkalaiset etuliitteet | 1    | 2  | 3   | 4     | 5     | 6     | 7     | 8    | 9                | 10   |
| ------------------------- | ---- | -- | --- | ----- | ----- | ----- | ----- | ---- | ---------------- | ---- |
| Etuliite                  | mono | di | tri | tetra | penta | heksa | hepta | okta | ennea (tai nona) | deka |

**Esimerkkejä**

| molekyylikaava             | IUPAC:n mukaan (systemaattinen nimi) | triviaali- eli kaupallinen nimi |
| -------------------------- | ------------------------------------ | ------------------------------- |
| CO                         | hiili**mono**ksidi                   | häkä                            |
| CO<sub>2</sub>             | hiili**di**oksidi                    | -                               |
| NH<sub>3</sub>             | typpi**tri**hydridi                  | ammoniakki                      |
| CCl<sub>4</sub>            | **tetra**kloorimetaani               | hiilitetrakloridi               |
| P<sub>3</sub>N<sub>5</sub> | **tri**fosfori**penta**nitridi       | -                               |