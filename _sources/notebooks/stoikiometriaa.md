# {index}`Stoikiometria` KESKEN
**Stoikiometrialla** tarkoitetaan kemiassa aineiden kvantitatiivista eli määrällistä käsittelyä. Lähtökohtana on käsitteet **{index}`ainemäärä`** ja sen yksikkö **{index}`mooli`**.

:::{admonition} Ainemäärä (n)
:class: seealso
kuvaa aineen määrää mooleina (mol), joka voidaan muuttaa kappalemääräksi tai massaksi. Yksi mooli (1 mol) vastaa kappalemäärää 6,022 $\cdot$ 10<sup>23</sup>. Vertaa *pari* vastaa kappalemäärää 2, *tusina* vastaa kappalemäärää 12 ja *tiu* vastaa kappalemäärää 20.

Lukua 6,022 $\cdot$ 10<sup>23</sup> kutsutaan **{index}`Avogadron vakio`ksi**, $N_A$.
:::

Ainemäärä kuvastaa yksittäisten atomien, molekyylien tai ioniyhdisteessä olevien ionien määrää, tapauksesta riippuen. Esimerkiksi yhdessä moolissa rautaa on Avogadron vakion verran rautakationeja (Fe<sup>+</sup>). Kahdessa moolissa ruokasuolaa (NaCl) on kahden Avogadron vakion verran natriumioneja (Na<sup>+</sup>) sekä kloridi-ioneja (Cl<sup>-</sup>). Yhdisteissä on kuitenkin otettava huomioon atomien keskinäiset suhteen. Täten kolmessa moolissa puhdasta vettä on kolmen Avogadron vakion verran vesimolekyylejä (H<sub>2</sub>O) mutta koska yksi vesimolekyyli koostuu kahdesta vetyatomista ja yhdestä happiatomista, on vetyatomeja kuuden Avogadron vakion verran (2 $\cdot$ 3 N_A}) ja happiatomeja kolmen Avogadron vakion verran.

Ainemäärän (n) ja kappalemäärän (N) välillä on seuraava suhde:
$N = n \cdot N_A$, eli
$n = \frac{N}{N_a}$

Ainemäärä voidaan muuttaa massaksi (m), kun alkuaineen tai yhdisteen atomimassat on tiedossa. Jos ainetta on yhden moolin verran, atomimassan sijaan käytetään termiä **{index}`moolimassa`** (M), joka kuvaa aineen massaa, kun sitä on yhden moolin verran. Atomimassayksikkö määritteltiin hiili-12 isotoopin ytimen massaksi, joka vastaa yhden moolin massaa grammoina eli $ M(_{12}C)=12.055 \frac{g}{mol}$.

:::{admonition} Esimerkki: hiilen moolimassa
:class: tip
Taulukkoarvon mukaan yksi mooli hiiltä on massaltaan 12,055 grammaa. Täten kaksi moolia on massaltaan $2 \cdot 12,055 \frac{g}{mol} = 24,110 \frac{g}{mol}$. Kun hiilen ainemäärä $n(C)=0,43 mol$, niin hiilen massa $m(C)=0,43 mol \cdot 12,055 \frac{g}{mol} = 5,18365 \frac{g}{mol} \approx 5,2 \frac{g}{mol}$
:::

> Kemiassa stoikiometristen laskujen vastausten pyöristäminen tapahtuu **epätarkimman lähtöarvon merkitsevien numeroiden määrän** mukaan.

Ainemäärän (n) ja massan (m) välillä on seuraava suhde:
$m = n \cdot M$, eli
$n = \frac{m}{M}$

:::{admonition} Esimerkki: kultaharkon ainemäärä
:class: tip
Olkoon puhtaasta kullasta valetun harkon massa 12,5 kg. Koska kullan moolimassa on 196,97 mol/g, tulee massa muuttaa ensin grammoiksi. Tällöin $m(Au) = 12,5 \cdot 1000 \ g = 12 500 \ g$.

Ainemääräksi saadaan
$n = \frac{m}{M}=\frac{12 500 \ g}{196,97 \ \frac{g}{mol} }=63,461 \dots mol \approx 63,5 \ mol$
:::

## Kemiallisten reaktioiden suhteet
Tarkastellaan tasapainotettuja kemiallisia reaktiota, joissa lähtöaineiden ja reaktiotuotteiden kertoimet ovat valmiiksi annettu. Esimerkkinä olkoon ammoniakin valmistus typpi- ja vetykaasuista (ammoniakkisynteesi ns. <a href="https://en.wikipedia.org/wiki/Haber_process" target="_blank">Haber-Bosch -menetelmällä</a>).

<center>N<sub>2</sub> + 3 H<sub>2</sub> → 2 NH<sub>3</sub></center>
<br>

Reaktioyhtälön kertoimista nähdään, että kun yksi typpimolekyyliä reagoi kolmen vetymolekyylin kanssa, syntyy kaksi molekyyliä ammoniakkia. Reaktiossa siis syntyy määrällisesti kaksi kertaa enemmän ammoniakkia, kuin mitä typpikaasua oli käytössä. Koska kemialliseen reaktioon osallistuu aina valtavan paljon suurempi määrä ainetta kuin yksittäiset molekyylit, on mielekkäämpä puhua, että kun *yksi mooli* typpeä ja *kolme moolia* vetyä reagoivat, syntyy *kaksi moolia* ammoniakkia. Samalla reaktiossa kuluu vetykaasua kolme kertaa enemmän kuin typpikaasua.

:::{admonition} Esimerkki: ammoniakkisynteesi
:class: tip
Olkoon reaktioastiassa typpikaasua (N<sub>2</sub>) 5,2 moolia. Kun typpi reagoi vetykaasun (H<sub>2</sub>) kanssa, reaktioyhtälön kertoimien mukaan tämä kuluttaa vetyä kolme kertaa enemmän eli $3 \cdot 5,2 \ \text{moolia} = 15,6 \ \text{moolia}$. Reaktiossa syntyy ammoniakkia $2 \cdot 5,2 \ \text{moolia} = 10,4 \ \text{moolia}$.
:::

*Sitten tähän vaikeampi esimerkki ja se "idioottivarma" tapa, sekä toinen esimerkki massoilla.*