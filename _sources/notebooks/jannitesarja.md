# {index}`Metallien jännitesarja`
Metallien jännitesarja määrittelee metallien suhteellisen kyvyn hapettua tai pelkistyä. Jännitesarjassa metallit on järjestetty siten, että ne, jotka ovat korkeammalla järjestyksessä, ovat taipuvaisempia pelkistymään ioneista atomeiksi ja vastaanottamaan elektroneja kuin ne, jotka ovat alempana järjestyksessä. Toisin sanoen, kun kaksi metallia ovat kosketuksissa, alempana jännitesarjassa oleva metalli hapettuu, luovuttaa elekroneita jalommalle metallille ja pelkistää jalomman metallin ionit atomeiksi.

Tässä osa metallien jännitesarjasta.

$\mathrm{Li < K < Ba < Ca < Na < Mg < Al < Mn < Zn < Cr < Fe < Cd < Co < Ni < Sn < Pb < \textbf{H} < Cu < Hg < Ag < Pt < Au}$

Jännitesarjassa kaikkein epäjaloin metalli on vasemmalla ja jaloin oikealla. **Epäjalompi metalli pystyy pelkistämään jalomman metallin ionit atomeiksi.** Metallien pelkistyskyky kasvaa siis mentäessä sarjassa vasemmalle ja hapetuskyky kasvaa mentäessä oikealle. Jännitesarjan avulla voidaan ennustaa, tapahtuuko hapetus-pelkistysreaktio ja mikä on sen suunta.

:::{admonition} Esimerkki: reagoiko kuparista valmistettu esine rautasulfaatin kanssa
:class: tip

Mahdollinen reaktioyhtälö näyttäisi tältä: $Cu \ (s) + FeSO_4 \ (aq) → Fe \ (aq) + CuSO_4 \ (aq)$

Jännitesarjan mukaan kupari on raudan yläpuolella, joten kupari on jalompi metalli. Se ei siis hapetu ja reaktiota ei tapahdu. Toisin sanoen, kupari ei pelkistä rautasulfaattiliuoksen rautaioneita atomeiksi. Toisaalta, jos rautaesine olisi kosketuksissa kuparisulfaatin kanssa, reaktio tapahtuisi ja rauta hapettuisi pelkistäen kupari-ionit atomeiksi:

$Fe \ (s) + CuSO_4 \ (aq) → Cu \ (aq) + FeSO_4 \ (aq)$

Reaktiossa kupariatomit kiinnittyisivät rautaesineen pinnalle ja rautaionit Fe<sup>2+</sup> jäisivät ioneina liuokseen.

<p><a href="https://commons.wikimedia.org/wiki/File:1_Cu_to_Fe.png#/media/File:1_Cu_to_Fe.png"><img src="https://upload.wikimedia.org/wikipedia/commons/8/80/1_Cu_to_Fe.png" alt="1 Cu to Fe.png" height="276" width="640"></a><br><a href="https://creativecommons.org/licenses/by-sa/4.0" title="Creative Commons Attribution-Share Alike 4.0">CC BY-SA 4.0</a>, <a href="https://commons.wikimedia.org/w/index.php?curid=79589174">Link</a></p>
:::

## Metallien reaktiot vedyn kanssa
Huomaa epämetalli vety (H), joka on merkitty metallien jännitesarjaan. Vedyn vasmemmalla puolella ovat {index}`epäjalot metallit` ja oikealla puolella {index}`jalot metallit`. Epäjalot metallit siis pelkistävät liuoksessa olevat vetyionit, jolloin muodostuu vetykaasua. Usein sanotaan, että epäjalot metallit reagoivat (eli hapettuvat) suolahapon kanssa mutta jalot metallit eivät. Lisäksi alkalimetallit reagoivat voimakkaasti, jopa räjähdysmäisesti, jo veden kanssa, kuten alla olevalla videolla.

<iframe width="560" height="315" src="https://www.youtube.com/embed/m55kgyApYrY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
Tietoisku: videon juontajana toimii alkuperäisen Top Gearin juontaja Richard Hammond ja musiikista vastaa Kenny Loggins:n *Danger Zone*