# {index}`Kovalenttinen sidos` KESKEN
Karkean jaon mukaan kovalenttinen sidos syntyy epämetalliatomien välille, vaikka tarkasteltaessa kemiallisen sidoksen luonnetta  elektrononegatiivisuuseron avulla, voidaan osa metalli- ja epämetalliatomien välisistä sidoksista luokitella kovalenttisiksi sidoksiksi. Epämetalliatomeista muodostuneita yhdisteitä nimitetään molekyyleiksi. Toisin sanoen **{index}`molekyyli`t** ovat epämetalliatomien yhteenliittymiä.

Kovalenttinen sidos muodostuu, kun kaksi epämetalliatomia pyrkivät oktettiin. Koska kummallakin on vajausta ulkoelektroneista, atomit jakavat ulkoelektroneitaan siten, että sidoksen muodostumiseen osallistuvat elektronit lasketaan kuuluvaksi kummallekin atomille. Kovalenttisessa yksöissidoksessa kumpikin atomi luovuttaa yhden ulkoelektronin yhteiseen käyttöön, jolloin muodostuu {index}`sidoselektronipari`. Vety sekä pääryhmän VII epämetallit eli halogeenit pystyvät täten muodostamaan vain yhden kovalenttisen yksöissidoksen, koska ne tarvitsevat yhden valenssielektronin lisää saavuttaakseen oktetin. Pääryhmän VI eli happiryhmän epämetallit happi, (O), rikki (S) ja seleeni (Se) pystyvät muodostamaan kaksi kovalenttista yksöissidosta, pääryhmän V epämetallit typpi (N) ja fosfori (P) kolme kovalenttista yksöissidosta ja hiili jopa neljä kovalenttista yksöissidosta oktetin saavuttamiseksi, kuten kuvassa alla.
```{figure-md} Kovalenttisia yksöissidoksia
<img src="../images/4kovalenttista.png" alt="Epämetalliatomin valenttielektronien lukumäärää määrää kovalenttisten sidosten määrän." class="bg-primary mb-1" width="500px" align="center">

Epämetalliatomin valenttielektronien lukumäärää määrää kovalenttisten sidosten määrän. Kuvassa vasemmalta oikealle vetykloridi (HCl), vesi (H<sub>2</sub>O), ammoniakki NH<sub>3</sub> sekä metaani CH<sub>4</sub> Lähde: <a href="https://commons.wikimedia.org/wiki/File:Kovalentne_veze.png#/media/File:Kovalentne_veze.png" target="_blank">Wikipedia</a>
```
Atomien vapaat elekroniparit eivät osallistu kovalenttisten sidosten muodostumiseen, joita on pääryhmän V (typpiryhmä) alkuainella yksi kappale, pääryhmän VI (happiryhmä) alkuaineilla kaksi kappaletta ja pääryhmän VII (halogeenit) alkuaineilla kolme kappaletta.

Kovalenttisia sidoksia voi olla myös kaksinkertaisia tai kolminkertaisia, riippuen siitä, kuinka monta elektroniparia atomit jakavat. Happimolekyylissä (O<sub>2</sub>) kumpikin happiatomi jakavat yhteiseen käyttöön kaksi elektronia, jolloin kovalenttinen kaksoissidos muodostuu kahdesta elektroniparista. Vastaavasti typpimolekyylissä typpiatomit jakavat yhteiseen käyttöön kolme elektronia, jolloin kovalenttinen kolmoissidos muodostuu kolmesta elektroniparista.
```{figure-md} Happi- ja typpimolekyylit
<img src="../images/happi_ja_typpi.png" alt="Happi- ja typpimolekyylit Lewisin rakennekaavalla" class="bg-primary mb-1" width="300px" align="center">

Happi- ja typpimolekyylit piirrettynä Lewisin rakennekaavalla. lähde: <a href="https://molview.org/?cid=114954">MolView.org</a>
```

Sidoksen vahvuus riippuu useista tekijöistä, kuten atomien ytimien varauksista, niiden etäisyydestä toisistaan, jakamien elektronien määrästä ja niiden välisestä vuorovaikutuksesta. Kovalenttisessa sidoksessa sidoselektronit eivät pääse liikkumaan atomista toiseen, joten molekyylit johtavat hyvin huonosti sähköä.

## {index}`Poolinen` ja {index}`pooliton` kovalenttinen sidos
Jos eri epämetalleilla on erilainen kyky vetää sidoselektroneita puoleensa (eri elektronegatiivisuusarvo), kovalenttisessa sidoksessa sidoselektronit eivät ole jakaantuneet tasaisesti atomien kesken. Sidoselektronit ovat tällöin lähempänä elektronegatiivisempaa atomia, jolloin kyseinen atomi on varautunut *heikosti negatiivisesti*. Tämä tarkoittaa sitä, että elektronegatiivisemmalla atomilla on yhtä alkeisvarausta pienempi negatiivinen varaus, ns. **{index}`osittaisvaraus`**, jota merkitään kreikkalaisella kirjaimella *delta*, $\delta^-$. Sidoksen toisella atomilla on tällöin positiivinen osittaisvaraus, $\delta^+$. Osittaisvarausten suuruus on esimerkiksi vesimolekyylissä hapella -0.86 ja vetyatomeilla +0.43, koska hapessa on kiinni kaksi vetyatomia.

```{figure-md} Vesimolekyyli
<img src="../images/vesimolek.png" alt="Vesimolekyylin osittaisvaraukset ja muoto" class="bg-primary mb-1" width="400px" align="center">

Vesimolekyylin osittaisvaraukset ja muoto. Lähde: <a href="https://molview.org/?cid=962" target="_blank">MolView.org</a>
```
Vesi on esimerkki, jossa kovalenttiset sidokset ovat siis **poolisia**. Todellisuudessa rajat poolisen ja **poolittoman** kovalenttisen sidoksen sekä kovalenttisen ja ionisen sidoksen välillä ovat häilyviä ja niitä arvioidaan yleensä elektronegatiivisuuseron lisäksi myös muiden tekijöiden perusteella, kuten sidoksen muodostumiseen osallistuvien atomien koon, muodon ja elektronien jakautumisen perusteella.

> Yleisesti ottaen elektronegatiivisuuseron ollessa alle 0.5, kovalenttinen sidos tulkitaan poolittomaksi. Täten poolisen kovalenttisen sidoksen elektronegatiivisuusero on välillä 0.5 - 1.6.
>
> Kun elektronegatiivisuusero on suurempi kuin 1.6, kyseessä on ionisidos.

Yksittäisen sidosten poolisuudesta seuraa usein, että koko molekyyli on poolinen (polaarinen). Tällöin molekyyliä kutsutaan {index}`dipoliksi`, josta voidaan erottaa negatiivisen ja positiivisen osittaisvarauksen omaavat kohtiot, ikäänkuin pariston navat. Vesimolekyylissä happiatomi on dipolin negatiivinen kohtio ja vedyt positiivinen kohtio. Vesimolekyylin poolisuutta vahvistaa myös hapen vapaat elektroniparit.
```{figure-md} Vesimolekyylidipoli
<img src="../images/vesidipoli.png" alt="Vesimolekyyli on dipoli" class="bg-primary mb-1" width="400px" align="center">

Vesimolekyyli on dipoli johtuen kovalenttisten sidosten poolisuudesta sekä hapen vapaista elektronipareista. Vetyatomien välinen kulma on 104.5°, koska hapen vapaat elektroniparit työntävät kovalenttisia sidoksia mahdollisimman kauaksi itsestään (tetraedrin muoto). Lähde: <a href="https://commons.wikimedia.org/wiki/File:Tetrahedral_Structure_of_Water.png" target="_blank">Wikipedia</a>
```
Molekyylin symmetrinen muoto voi kumota molekyylin poolisuuden (polaarisuuden), vaikka yksittäiset sidokset molekyylin atomien välillä olisivatkin poolisista. Esimerkiksi metaanin (CH<sub>4</sub>) tetraedrimäinen muoto kumoaa molekyylin poolisuuden, koska lievästi positivinen osittaisvarauksen omaavat vetyatomit ovat sijoittuneet hiiliatomin ympärille tasaisesti mahdollisimman kauas toisistaan 109,5° kulmassa toisiinsa nähden. Tällöin molekyylistä ei voida erottaa ulkoapäin katsottaessa dipolille ominaisia erimerkkisiä kohtioita.
<figure>
  <iframe style="width: 500px; height: 300px;" frameborder="0" src="https://embed.molview.org/v1/?mode=balls&cid=297&bg=white"></iframe>
  <figcaption>Metaanimolekyylin tetraedrimäinen muoto. <b>Lähennä kuvaa hiiren rullalla.</b> Lähde: <a href="https://molview.org/?cid=297">MolView.org</a></figcaption>
</figure>

Hiilidioksidin (CO<sub>2</sub>) lineaarinen muoto kumoaa myös molekyylin poolisuuden. Hiilidioksidinolekyylissä hiiliatomin keskellä olevat happiatomit ovat 180° kulmassa toisiinsa nähden ja molekyylissä on symmetriaa, mikä tarkoittaa sitä, että molekyylissä ei ole varautuneita alueita. Tämän vuoksi hiilidioksidi on myös ei-polaarinen molekyyli.
```{figure-md} CO2
<img src="../images/CO2.png" alt="Hiilidioksidimolekyylin poolisuus kumoutuu symmetrian takia" class="bg-primary mb-1" width="300px" align="center">

Vaikka hiilidioksidimolekyylin kovalenttiset kaksoissidokset ovat poolisia, symmetrian vuoksi itse molekyyli on pooliton eli ei-polaarinen. Lähde: <a href="https://molview.org/?cid=280" target="_blank">MolView.org</a>
```
<figure>
  <iframe style="width: 500px; height: 300px;" frameborder="0" src="https://embed.molview.org/v1/?mode=balls&cid=280&bg=white"></iframe>
  <figcaption>Hiilidioksidimolekyylin lineaarinen muoto. <b>Lähennä kuvaa hiiren rullalla.</b> Lähde: <a href="https://molview.org/?cid=280">MolView.org</a></figcaption>
</figure>

## Molekyylien nimeäminen
Toisin kuin ioniyhdisteillä, molekyylien nimeäminen ottaa huomioon atomien tai atomiryhmien keskinäiset lukumäärälliset suhteet. Atomien lukumäärä molekyylissä ilmoitetaan kreikkalaisilla etuliitteillä.

| Kreikkalaiset etuliitteet | 1    | 2  | 3   | 4     | 5     | 6     | 7     | 8    | 9                | 10   |
| ------------------------- | ---- | -- | --- | ----- | ----- | ----- | ----- | ---- | ---------------- | ---- |
| Etuliite                  | mono | di | tri | tetra | penta | heksa | hepta | okta | ennea (tai nona) | deka |

**Esimerkkejä**

| molekyylikaava             | IUPAC:n mukaan (systemaattinen nimi) | triviaali- eli kaupallinen nimi |
| -------------------------- | ------------------------------------ | ------------------------------- |
| CO                         | hiili**mono**ksidi                   | häkä                            |
| CO<sub>2</sub>             | hiili**di**oksidi                    | -                               |
| NH<sub>3</sub>             | typpi**tri**hydridi                  | ammoniakki                      |
| CCl<sub>4</sub>            | **tetra**kloorimetaani               | hiilitetrakloridi               |
| P<sub>3</sub>N<sub>5</sub> | **tri**fosfori**penta**nitridi       | -                               |