# {index}`Liukoisuus (hieman kesken)`

## {index}`Liukoisuustulo`
Liukoisuustulo (K<sub>s</sub>) on termodynamiikassa käytetty suure, joka kuvaa liukenevan aineen pitoisuuden ja liuoksen ioniaktiivisuuden suhdetta, kun liuos on tyydyttynyt eli se ei enää kykene liuottamaan lisää ainetta.

Tarkastellaan liukenemisreaktiota

$A_aB_b \ (s) ⇌  aA^{n+} \ (aq) + bB^{m-} \ (aq)$,

jossa A on liukeneva kiinteä aine, joka liukenee liuokseen ioneina A<sup>n+</sup> ja B<sup>m-</sup>.

Yleisesti liukenemisreaktiolle voidaan määritellä tasapainovakion lauseke

$K = \frac{[A^{n+}]^a[B^{m-}]^b}{[A]^a}$,

jossa [A<sup>n+</sup>] ja [B<sup>m-</sup>] ovat ionein konsentraatiot (molaariset pitoisuudet) liuoksessa ja [A] on liukenevan kiinteän aineen konsentraatio liuoksessa. Koska tasapainotilassa kiinteän aineen määrä ei muutu ja liuenneen aineen konsentraatio on täten riippumaton kiinteän aineen määrästä, voidaan määritellä uusi vakio nimeltä liukoistuustulo, K<sub>s</sub>:

$K_{s} = [A^{n+}]^a[B^{m-}]^b$,

Kun liuos on tyydyttynyt, liukoisuustulo kuvaa liuoksessa olevien ionien pitoisuuksia tasapainotilanteessa. Jos K<sub>s</sub> on suuri, liuoksessa on suuri määrä ioneja ja kyseinen yhdiste on helposti liukeneva. Jos taas K<sub>s</sub> on pieni, liuoksessa on vähän ioneja ja kyseinen yhdiste on vaikeasti liukeneva. Suolaa pidetään **niukkaliukoisena**, kun sen liukoisuus on pienempi kuin 1 g/l.

:::{admonition} Esimerkki: kalsiumsulfaatin liukoisuustulo
:class: tip
Tarkastellaan kalsiumsulfaatin liukoisuustulosta. Kalsiumsulfaatti on huonosti liukeneva suola, jonka liuekenemista kuvaa yhtälö

$CaSO_{4}(s) ⇌ Ca^{2+}(aq) + SO_{4}^{2-}(aq)$

Liukoisuustulon arvo on 4.93 × 10<sup>-5</sup> mol<sup>2</sup>/L<sup>2</sup> eli

$K_{s} = [Ca^{2+}][SO_{4}^{2-}] = 4.93 × 10^{-5} mol^{2}/L^{2}$

Tämä tarkoittaa, että jos liuoksen Ca<sup>2+</sup>- ja SO<sub>4</sub><sup>2-</sup>-ionien konsentraatioiden tulo (ionitulo, kts. alla) on suurempi kuin K<sub>s</sub>, liuos on kylläinen eikä kalsiumsulfaattia liukene.
:::

## {index}`Ionitulo`
Lukoisuustulo kuvastaa kylläistä liuosta ja sen dynaamista tasapainoa. Jos suolan A<sub>a</sub>B<sub>b</sub> ionien konsentraatiot tiedetään, voidaan konsentraatioiden avulla aina laskea ns. **ionitulo, Q**:

$Q = [A^{n+}]^a[B^{m-}]^b$

esimerkiksi tapauksissa, joissa kahden eri suolan liuokset sekoitetaan keskenään. Ionitulon avulla voidaan tutkia, tapahtuuko liuoksessa joidenkin suolojen suhteen saostumista, sillä jos

- Q < K<sub>s</sub>, liuos ei ole kylläinen
- Q = K<sub>s</sub>, liuos on kylläinen
- Q > K<sub>s</sub>, liuos on ylikylläinen

Huomaa, että ionitulo tulee aina tarkastella kyseessä olevien ioniyhdisteiden suhteen erikseen.