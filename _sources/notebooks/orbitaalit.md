# Kvanttimekaaninen atomimalli

Bohrin atomimallin jälkeen Werner Heisenberg, Erwin Schrödinger, Max Born sekä Nils Bohr jatkoivat uuden atomimallin kehittämistä, joka selittäisi siirtymämetallien elektronikonfiguraation. Kvanttiluvut tulivat käyttöön 1920-luvulla, kun kvanttiteoria alkoi saada muotoaan. Kvanttimekaaninen atomimalli on edelleen käytössä oleva malli. Se perustuu kvanttiteoriaa, jonka mukaan ainetta koostavia hiukkasia (kuten elektronien), voidaan mallintaa aaltoina. Elektroneilla on tietty liike-energia, joka ilmenee aaltomuodossa.

Schrödingerin aaltoyhtälö yhdelle elektronille kolmessa ulottuvuudessa
$ \left(-\frac{\hbar^2}{2m}\nabla^2 + V(x,y,z)\right)\psi(x,y,z) = E\psi(x,y,z) $, jossa
$\psi(x,y,z)$ on aallonfunktio, $V(x,y,z)$ on potentiaalifunktio, $m$ on elektronin massa, $\hbar$ on Planckin vakio ja $E$ on energian oma-arvo. $\nabla^2$ on Laplacen operaattori kolmessa ulottuvuudessa, joka voidaan ilmaista seuraavasti:

$ \nabla^2 = \frac{\partial^2}{\partial x^2} + \frac{\partial^2}{\partial y^2} + \frac{\partial^2}{\partial z^2} $

Kvanttimekaanisessa atomimallissa elektronit sijatsevat ns. **orbitaaleilla**. Elektronit eivät siis liiku tiettyä rataa pitkin, kuten Bohrin atomimallissa, sillä niiden tarkkaa sijaintia ei voida ennustaa. Orbitaali kuvaakin matemaattista todennäköisyysaluetta, jossa tietyllä energiatasolla oleva elektroni sijaitsee. 

Kvanttimekaanisessa atomimallissa käytetään neljää kvanttilukua, jotka kertovat elektronin sijainnista ja energiatilasta atomissa. Nämä kvanttiluvut ovat pääkvanttialuku (n), sivukvanttiluku (l), magneettikvanttiluku (m) ja spin-kvanttiluku (s).
- Pääkvanttialuku (n) kertoo elektronin etäisyyden ytimeen. Mitä suurempi pääkvanttialuku on, sitä kauempana elektroni on ytimen keskipisteestä ja sitä suurempi sen energia on.
- Sivukvanttiluku (l) määrää elektronin liikemäärän suunnan. Se kertoo myös, kuinka monta erilaista muotoa orbitaalilla voi olla. Luku l on aina pienempi kuin n ja sen arvot ovat 0, 1, 2, 3, ... n-1.
- Magneettikvanttiluku (m) kertoo elektronin liikemäärän suunnan avaruudessa. Magneettikvanttiluvun arvot ovat -l, -l+1, -l+2, ... 0, ... l-2, l-1, l.
- Spin-kvanttiluku (s) kertoo elektronin pyörimisliikkeestä ympäri omaa akseliaan. Elektronit voivat pyöriä joko ylöspäin tai alaspäin, joten spin-kvanttiluku on aina ½ tai -½.